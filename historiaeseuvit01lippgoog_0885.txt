ΑΗΕ. 30 ,ωε s. nom vtae. uu. 77⁴

in ejus animam plenitudinem gratiae, non tantum sanctificantis ‚
sed etim gratis datae et Spiritum Sanctum inhabitare.

ἓ 44. Praescia diei, quo ad Sponsi thalamum properare
ex hac lacrymarum valle debebat, quod matri celare nequivit,
quotannis festum divi Bartholomaei apostoli, quod erat terminus
suae mortali peregrinationi constitutuS, singulari devotionis studio
colebat, et in ejus .pervigili0‚ suo non contenta JeJ'unio, aliquos
innocentes pueros ut secum jejunarent adduxit, meo etiam post
ejus obitum perseverantes, eo quod sic a Rosa instituti fuissent.
Triennio ante discessum gravi morbo decubuit, ut jam extremo
funeri matura videretur; cumque· ejus finem domestici et con-
fessarius collacrymarentur, hunc intrepida jussit intempestivum
abigere moerorem, et certum esse tunc se non morituram; quo
dicto innotuit sui transitus terminum divina revelatione comper—
tum habuisse. Quin et quatuor ante obitum mensibus quaestoris
Gundisalvi uxori atrocissimos suae extremae infirmitatis dolores
futuros narravit, et immanissimum eorum, ardentissimam sitim,
instare praenunciavit. Locum etiam integro anno antea eidem
matronae praedixerat in eodem cubiculo, in quo mortalitatis de-
bitum persolvit, rogans ne alteri feminae, praeter ipsam et ge-
nitricem suam, corpusculum vestiendum et feretro imponendum
committeret.

§ 45. Triduo ante suum extremum decubitum cellam horten-
sem adiit, et cygni more exorsa, modulos decantando commen-
dabat Deo et sancto Dominico genitricem suam, quam desolatam
relinquebat. Credidit mater audiens lusus esse metricos, sed ka-
lendis augusti prophetice ea praenunciata fuisse cognovit. Sub
noctis enim medium audita fuit misere ejulare, et corpusculo
super solum extensa rigentibus membris inventa. Rogata velletne
medicum, respondit: Caelestem. Frigidus stagnabat sudor, et in
omnibus membris et juncturis arctabatur doloribus et poenis ‚
quas olim ei Sponsus in visione ostenderat futuras multo graviores
ceteris omnibus, quas in vita pertulerat. Jussa semel a contes-
sa-rio , alias a matre , enarrare suos dolores, licet omnium fere
aegritudinum vim et nomina per ex erientiam cognovisset, hunc
tamen nonnisi per similitudines candentis ferri tempora adigentis
et pugionis igniti a sinistro latere meditullium corporis transver-
berantis, in quo crucifixi erat expressio, et candentis galeae caput
includentis, explicare non potuit, simulque singulos nervos, jnn-
cturas, ossa ac medullas contundi, resolvi et aruisse dixit, ac
denique non habere nomen, nec nosse tormentum, cui eos com·-
pararet. Aperuit insuper confessario , frustra medices in 'explo-
randa hujus infirmitatis specie laborare, quam nec pulsus , nec
¹aliud extrinsecum signum indicaret, ac proinde non alia quam
immedicabilis Jobi patientia sibi opus esse, ut quoquomodo
singulos crucifixi Sponsi sui dolores membratim experiretur.

