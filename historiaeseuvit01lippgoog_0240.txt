226 nn ss. mi. secunmmo arsocns AUG. 9

quod audio de te? » Secundianus respondit: « Equidem nihil
tibi dixi: quid est autem, quod audisti? » Valerianus ait: « Di-
dici ex aliis, te mentis inopem esse. u Secundianus respondit:
« Ego vero sapiens effectus sum. » Valerianus dixit: « Audio te
‘ Chrlstianum velle appellari. » Secundianus ait: « Et tu, si sa—
peres, idem velles. An non memoria teneS‚ quales et quot do—
mini mei, mundum et opes omnes contempsere, ut possent
vitam adipisci sempiternam? quos ego miser, tuae obsecundans
voluntati, cruciabam et affligebam in meum dedecus et ignomi-
niam aeternam: sed credo tamen et spero veniam me impetra-
turum a Domino meo Jesu Christe, quandoquidem ignorans feci.»
Valerianus dixit: « Itane ergo Christianus effectus es'? » Respon-
dit Secundianus: « Et vero Christianus, » Subridens Valerianus
praefectus, dixit: « Noli te vel a nostra, vel Caesaris amicitia
alienum efficere. » Secundianus respondit: « Sit tibi tua amicitia,
quam, certum est, inimicam esse Creatori nostre.» Valerianus
praefectus ait: « Num qua tibi ι me hactenus irrogata est inju-
ria? Ego veterem amicitiam tuam non contemno, sed te curatum
cupio. » Deinde jussit eum in custodia servari. Cum autem du-
ceretur ad carcerem, marcellianus et verianus clamabant: « Cur
includitis hominem innocentem? Quod si causa nominis Christi
id facitis, et nos Christiani sumus. » Mox relatum est ad Vale-
rianum praefectum de his duobus. Ille vero jussit eos pariter
custodiae mancipari.

ξ θ. Inde ad Decium Caesarem ingressuS‚ invenit eum laetis-
simum, dixitque ei: « Suggerodpietati tuae, Secundianum toga-
tum, virum sapientissimum, a Christianorum consuetudinem
accessisse. » Respondit Decius: « Id prorsus incredibile est, cum
ille hactenus poenis affecerit omnes qui Christi nomen invoca-
rent. » Valerianus ait: « Ego illum examinatum Jussi in custodia
haberi. » Decius Caesar dixit: « Maturius ad me adducatur. »
Postera ergo luce coram Caesare exhibitus est, qui sic ait ad
eum: « Quid ita mutatus est vultus tuus secundiane? » Respon-
dit ille: « Puto meliorem et luculentiorem eum esse. » Videns
autem Caesar Decius vultum eum angelicum prae se ferre, subri-
dens ait: « Adhibe in consilium priscam sapientiam tuam. » Se-
cundianus dixit: « Immo stultitiam, Deo immicam. » Decius ait:
«Quem ergo te profiteris? » Secundianus respondit: « Christianus»
Decius Caesar dixit: « Facessat haec insania pectoris tui, et vivas.»
Secundianus respondit: « Tu potius recede ab insania tua, et vi-
vas, qui revera vivens mortuus eS. » Iratus Decius jussit Secun-
dianum, Marcellianum et Verianum in exilium deportari. Valeriano
praefecto sciscitante, quern in locum relegari eos vellet, Decius re-
spondit: « Ducantur Centumcellas ad Consularem Promotum, is-
que compellat eos diis sacrificare. »

