294 AUG. ⁴3

IN LAUD. S. CASSIANI MART.
'ssnmo s. Pmm nimum
urm. so r. imm. meum ’

Passus saeculo tv,

ξ 1. Admirabilis et gloriosa nostri dispensatio conditoris, ita
cursum nostrae mortalitatis instituit, fratres charissimi, ut per
succedentium vicissitudines temporum , diversae nobis victorio·
sorum Christi militum festivitates occurrant, quae nostros animos
ad amorem illius summae et continuae solemnitatis accendant.
Plane cum totius anni circulum triumphalibus modo martyrum,
modo confessorum titulis Deus omnipotens variat, quid aliud ,
quam velut sertum gloriae construit, quod utique decora lilio-
rum atque rosarum varietate depingitur? Inter quas nimirum
festivitates et hodierna non igno ilis, est, Hyppoliti scilicet et
Cassiani martyrum, quae tamquam geminum rutilat duorum lu-
men astrorum. Qui profecto Regis aeterni strenuissimi bellatores,
diversis quidem locis ‚ diversis subjacuere suppliciis, sed una
utrique erat causa certaminis, quia non dispar utrumque arma-
verat professio veritatis.

§ 2. Enimvero Cassianus, cui potissimum famulaturus est
serm0‚ diu quidem latuit, sed cum ad certamen perventum est,
quid acrimoniae, quid saporis, quid fortitudinis granum sinapis
occultaret, aperuit. Nam Juxta nominis sui praesagium, cum in

assionis pila persecutorum manibus scindi coepit et atteri, mox
ragrantiam odoriferae suavitatiS, quae in se latebat, adspersit.
Cassia siquidem species est aromatica, quae integra quidem nul-
lius esse videtur odoris , trita autem naturalis vim suavitatis
emittit. ·

ἓ 8. Beatus itaque Cassianus (ut gestorum illius testatur hi-
storia) dum scholaris doctor existeret, brevibusque notis verba
comprehendere pueros erudiret, pro fide Christi ad quaestionem
deductus est. Cumque zelo succensus fidei, judicum decreta con-
temneret, et sacrificia profana calcaret, discipulorum manibusad
cruciandum traditus est, ut illis versa vice poenas exolveret, quos
ipse dudum sub disciplinae ferula terruisset. Mox itaque indu-
mentis exutuS, manibus post terga ligatus , armato stylis et ta-
bulis puerorum furentium agmine circumfunditur: qui undique
compunctus atque discerptuS‚ toto corpore laceratur. Novum plane

