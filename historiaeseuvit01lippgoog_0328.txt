3⁴4 ns s. nummus anema AUG. ⁴3

Quibus redeuntibus , mare fluctibus coe it agitari, ita ut mul-
tis illi obJecti periculis, ejusmodi procel as et tempestates nun-
quam se vidisse fateremur. Quadraginta diebus et noctibus in
medio mari in summum vitae discrimen conjecti, cum vitam
plane desperarent, et mors eis ob oculos versaretur ‚ inter se
mutuo conciliati, pelago illos jamjamque absorbere cupiente,
voces in coelum da ant, ita dicentes: Domina Radegundis, sub-
veni servis tuiS, ut qui tibi obedivimus, sine subsidio non perea-
mus. Libera nos de praesentissimo submersionis periculo. Ubi-
cumque ex fide invocaris, misereri soles: adjuva ergo etiam tuos,
ne pereamus. Ad has voces in medio mari columba ad eos venienS,
navem ter circumvolavit. Cumque tertio id faceret in nomine sa-
crosanctae TrinitatiS, quam beata Radegundis semper in suo
habuit pectore, famulus ejus Benesarus manum extendens , e
cauda ejus tres extraxit pennas: quas mari intingenS‚ tempe-
statem sedavit. Ita ad sui nominis invocationem beata Radegundis
in columbae specie apparenS, suos ex ipsis mortis lancibus re-
duxit ad vitam. Facta ergo tranquillitate in mari, illi alta voce
exclamabant: Advenisti bona domina, pietate plena, ut tuo's ca-
ptivos eriperes, ne fluctibus, absorberentur. Nec illi soli liberati
sunt, sed etiam alii omnes meritis beatae illius. Eas pennas ad
nos attulere ii ipsi a tanto periculo educti, et per loca sancta pie
distribuerunt. Itaque, ut diximus, ubicumque invocatur beata
Radegundis‚ benigne exaudit. Si febricitans quispiam , aut pu·
stula vexatus, aut alia quavis afflictus infirmitate, in longinqua
positus regione, ob itineris prolixitatem ad eam venire non potuit,
candela in ejus nomine accensa, omnem febrem depulit.

ἓ 18. Quanto amore congregationem suam prosecuta sit, nemo
vel centum linguis explicare queat. Instituit ipsa, ut mensae illis
assidentibuS, semper lectio adhiberetur: ne solae fauces hauri·
rent cibum, sed aures etiam susciperent Dei verbum. Quicquid
aut aliis praecepit faciendum, aut ipsa fecit, semper causa Christi
id egit. Ita etiam quicquid vetuit alias facere, aut sibiipsi inter-
dixit, non nisi Dei impellente zelo id fecit, nihil secundum car-
nem aut faciem, aut sapiens, Et quia nunquam ab opere Dei otiosa
esse· voluit, insistebat orationi, lectioni, eleemosynis et praedica-
tioni slne intermissione, ut ne qua posset ignorantiae praetextu
se tueri. Tanta in ea fuit divinae gratiae largitas, ut humilitatis
magistrum Dominum Jesum ‚ qui a coelesti solio in terras de-
scendit, imitando, eum s iritu secuta sit, quocumque ivisset. Cum
sanctimoniales omnes cubitum irent, illa pernoctans in oratione,
et sancta dextera sua Crucis signum exprimens, totam servabat
congregationem. Stabat quandoque nocte ante cellulam suam ‚
corde et ore preces Canonicas depromens ι cumque nocturna aviS,
bominibus invisa, in medio monasterio ab- arbore clamitans, ei
infesta esset ululatu sun, una ex adstantibus dixit ad eam:

