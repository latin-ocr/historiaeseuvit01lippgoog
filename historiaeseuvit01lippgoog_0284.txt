270 nr: s. cuna vmcmss AUG. ⁴9.

ξ 1. Admirabilis foemina, Clara vocabulo et virtute , de civi-
tate Assisii claro satis genere traxit originem. Beato namque Fran-
cisco primum fuit concivis in terri5‚ conregnans postmodum in
excelms. Pater e’us miles, et tota utroque parente progenies mi-
litaris. Domus a undanS, et copiosae juxta morem patriae facul-
tates. Mater ejus nomine Hortulana, fructiferam in horto Ecclesiae
plantulam paritura, fructibus bonis et ipsa non mediocriter abun-
dabat. Nam quamvis maritali jugo subdita, quamvis curis sami·
liaribus alligata, vacabat tamen pro posse divinis obsequiiS, insi·
stebat operibus pietatis. Ultra mare siquidem cum peregrinantibus
devota transivit, et loca illa perlustranS, quae Deus homo sacris
vestigii? consecraverat, tandem cum gaudio remeavit. Item ad S.
Michae em Archangelum causa orationis accessit, et Apostolorum
limina devotius visitavit. Quid plura? Ex fructu arbor cognoscitur,
et fructus ex arbore commendatur. Praecessit in radice divini
copia muneriS, ut in ramusculo sequeretur abundantia sanctitatis,
Mulier denique partui jam vicina, cum ante crucem in Ecclesia
Crucifixum attente oraret, ut eam de partus periculo salubriter
expediret, vocem audivit dicentem sibi: Ne paveas mulier: quia
quoddam lumen salva parturies, quod ipsum mundum clarius
ilustrabit. Quo edocta oracu10‚ natam infantulam sacro bapti·
smate renascentem ‚ Claram vocari jussit, sperans promissi lu-
minis claritatem pro divinae beneplacito voluntatis aliqualiter fore
complendam.

ξ ². Edita mox in lucem parvula Clara ‚ tempestive satis in
umbra seculi coe it clarere sancto lumine, atque intra teneros
annos morum sp endere sancta probitate. Docili corde primum
ex matris ore fidei rudimenta suscepit, et spiritu interius conflante
pariter et formante ‚ vas revera purissimum , vas innotuit esse
gratiarum. Extendebat sancta Clara libenter ad pauperes manum
suam, et de abundantia domus suae supplebat inopias plurimo-
rum. Et ut suum sacrificium gratius esset De0, proprio corpu-
sculo delicata subtrahebat cibaria, clamque per internuncios
mittens, reficiebat viscera pupillorum. Sic ab infantia secum
miseratione crescente, mentem compassivam gerebat miserorum.
Sanctae orationis studium habebat amicum: et quia signacula
non habebat ‚ quorum evolutione diceret Orationes Dominicas ,
congerie lapillorum suas oratiunculas Domino annumerabat: ubi
ergo sancti amoris stimulos primitus sentire coepit, mundani
floris picturam instabilem judicat contemnendam, et spiritus un-
ctione praedocta, vilibus rebus pretium im onere vilitatis. Sub
vestibus namque pretiosis ac mollibuS, ci iclolum gerebat ab-
sconditum, mundo exterius florens, Christum interius induens.
Denique suis eam nobiliter maritare volentibuS, nullatenus ac-
quievit: sed dissimulato in posterum mortali conjugio, virgini-
tatem suam Domino promittebat. Talia fuerunt in domo materna

