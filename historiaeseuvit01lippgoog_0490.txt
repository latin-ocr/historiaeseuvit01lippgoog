666 nn ε. manno m. cunrat.. Auo. 2⁰

imponere di naretur. Intumuerant enim-mirum in modum genua
ejus. Excusa t autem se vir Dei, dicens se non esse illius meriti,
a quo talia beneficia deberent postulari. Claudis reddere gressum,
Apostolicae esse, non suae, virtutis. Victus tandem patris instan-
tia, signavit puerum ac dimisit. Qui ex ea hora· convaluit, et infra
paucos dies, omni tumore deposit0‚ ab eodem iterum patre multa
gratiarum actione reductus, incolumis oblatus est viro Dei.

ξ 55. Divertit aliquando nobilium cohors militum Claravallem‚
ut sanctum viderent Abbatem. Prope autem erat sacrum Qua-
dragesimae tempus: et illi omnes fere {avenes , dediti militiae
seculari, circumibant quaerentes execrabi es illas nundinas, quas
vulgo torneas vocant. Coepit itaque ab eis petere paucos illos, qui
ante Quadragesimam supererant dies, ne armis interim uteren-
tur. Quibus obstinato animo ejus acquiescere monitis renuen-
tibus: ι Confido, ait, in Domino, quoniam ipse mihi dabit in-
ducias, quas negatis. » Et accersito fratre, Jubct eis cervisiam
propinari, benedicens eam, et dicenS, ut potionem biberent ani-
marum. Biberunt ergo pariter, quidam tamen inviti prae amore
seculi, metuentes eum, quem postea experti sunt, divinae virtutis
effectum. Ut enim egressi sunt fores monasterii, mutuis sese
coeperunt inflammare sermonibus, quia cor eorum erat ardens
in eis. Inspirante ergo Deo, et currente velociter verbo ejus, ea-
dem hora reversi, et conversi a vitiis suis, spirituali militiae
dextras dederunt. Quorum quidam adhuc militant Deo: quidam
vero regnant cum eo, vinculis carnis absoluti.

ἓ ⁵8. Quid autem mirum, quod devotis hunc hominem colit
obsequiis major aetas, in cujus devotione divina virtus ipsam
quoque infantiam excitat, expertem adhuc rationis, et devotionis
ignaram? Norunt multi illustrem juvenem Waltherum de Monte
mirabili, cujus patruus frater WaltberuS, inter eos uos praedi-
ximus militeS, sacram in claravalle militiam est pro essus. Hunc
ergo waltherum minorem, cum adhuc infantulus esset, et necdum
ab ortu suo mensem tertium explevisset, mater sua benedicendum
obtulit viro Dei, gratulabunda et exultans , quod in domo sua
mereretur habere tam sanctum virum. Cum ue vir Dei, sicut
semper in omni loco facere consueverat, de sa ute et aedificatione
animarum ad circumpositos loqueretur: praedicti mater infantis,
tenens eum in gremio, sedebat secus pedes ejus, Accidit autem,
ut inter loquendum manum aliquando protenderet, et apprehen-
dere eam conaretur infantulus, advertitur autem conatus arvuli,
cum saepius id fecisset, et mirantibus universis, datur ei acuitas,
ut manum possit apprehendere quam optavit. Tum vero mirum
in modum cum reverentia alteram manum suam supponens, al-
tera tenens eam detulit ad os suum, et osculatus est eam. Neque

id semel tantum, sed toties faciebat, quoties beatam manum te-
nere permissus est.

