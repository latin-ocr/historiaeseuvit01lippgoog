ΔΗΕ. 12 m: s. ctam ¹matum 273

mutatione ulterius fluctuat, non Pro arctitudine dubitat, nec pro
solitudine reformidat. Haec est i la ecclesia, in cujus reparatione
Franciscus miro desudaverat studio, cujusque sacerdoti pecuniam
obtulerat pro opere reparando. Haec est, in qua dum Franciscus
oraret, vox ad eum de ligno Crucis dilapsa, insonuit: Francisce,
vade, repara domum meam, quae ut cernis, tota destruitur. In
huJus locelli ergastulo , coelestis amore Sponsi , virgo se Clara
conclusit. In hae se a mundi tempestate calane, corpus, quoad
viveret, carceravit. In hujus caverna maceriae, columba dear-
gentata nidificans, virginum Christi collegium genuit, monaste·-
rium sanctum instituit, pauperum dominarum Ordinem inchoavit.
Hic in via poenitentiae glebas membrorum terit: hic semina per·
fectae justitiae seminat: hic incessu proprio si nat vestigia secu·
turiS. In hoc arcto reclusorio per quadraginta uos annos gloriose
est conversata.

ξ 6. Spargitur enim paulo post opinio sanctitatis virginis Clarae
per proxlmas regiones ut in odorem unguentorum ejus undique
mulieres currant. Festinant virgines ejus exemplo Christo servare,
quod sunt: maritatae castius agere satagunt: nobiles et illustres,
amplis contemptis palatiis», arcta sibi monasteria construunt, atque
pro Christo in cinere et cilicio vivere, magnam gloriam ducunt.
Plures denique matrimonio juncti, mutuo consensu continen-
tium se lege vincientes, viri ad Ordines, uxores ad monasteria
transeunt. Mater filiam, filia matrem invitat ad Christum: soror
sorores allicit, et amita neptes. Omnes aemulo fervore Christo
servire desiderant. Omnes v1tae angelicae, qua enitet Clara fieri
participes optant. Innumerae virgine5‚ Clarae rumoribus exci-
tatae, dum ad claustralem vitam transire non praevalent, in -
triis domibus sine regula regulariter vivere student. Tanta ffic
salutis germina virgo Clara suis parturiebat exemplis, ut in ea
videretur impleri propheticum illud: Multi filii desertae ‚ mayis

uam ejas quae habet virum (Is. mv). Interea ne coelestis hujus

benedictionis vena, quae in valle Spoletana (sive Umbria) sca-
turiit, breves intra terminos concludatur, sic divina providentia
derivatur in amnem, ut fluminis impetus totam Ecclesiae laeti-
ficet civitatem. Nam tantarum novitas rerum longe lateque tran-
sivit in orbem, et ubique animas coepit lucrifacere Christo.

Clausa manens Clara, toto clarescere mundo
Incipit, et laudum titulis praeclara refulget.

Replet fama virtutum ejus cameras illustrium feminarum, attingit
Principum palatia. Flectitur nobilitatis apex ad ejus humilia se-
ctanda vestigia. Nonnullae Ducum ac Regum· matrimonio dignae,
Clarae invitante praeconio, arctam poenitentia-m faciunt, et quae
potentibus nupserant, Claram suo modulo imitantur. Ornan-
tur monasteriis innumerae civitates: ipsa quoque campestria et

surius - Vitae SS. - Vol. VIII. N 18

