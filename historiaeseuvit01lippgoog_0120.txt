⁴06 ⁴ , Ans. t
VITA

BEATlSSlMl PATRIS DOMtNtct-

ORDINIS PRAEDIGATORUM
ms‘rrru'roms

AUCTORE PR. EJUSD. ORD. Tflzouomco 1)ss APPoLutA
sm) sTYLUtt PAssut confluxu· SURIUS

mgr. anno 1221 — Nat.. Hiep.

Pnomeus. multifarie multisque modis olim Deus electos suos
ad aeternum invitans convivium, novissime diebus istis, id est,
ad horam undecimam, misit servum suum dicere invitatis ut
venirent, quia parata jam sunt omnia. Servum hunc, Praedica-
tores sanctus Pontifex Gregorius interpretatur, novissimis mit-
tendos temporibus, ut hominurn animos de propinquo ludicis
adventu admoneant. Novum enim quandoque Praedicatorum Or-
dinem quodammodo futurum Scriptura innuit, quando sub finem
mundi eum mittendum ita luculenter exprimit: Misit, inquienS,
servum suum hora coenae. Hora coenae, sinis est mundi. Nos
autem sumus, in quos fines seculorum devenerunt. Missus est
igitur hora coenae, id est, diebus extremis Ordo novus: novus,
inquam, pariter et antiquus. Novus institutione, antiquus aucto-
ritate. Novus, immo novissimus spatio, officio primus. Cum enim
primo mane, turn etiam hora tertia, sexta et nona, ex denarii
conventione conducti fuerint vineae cultores, hora restat, immo
jam adest undecima, qua postremi cultores multiplicentur. Hi
sunt PraedicatoreS, quorum Ordinem horum noviss1morum tem-
porum periculis divina dispensatio providit: ut appropinquante
Judicio illius, cujus in humilitate judicium sublatum est, testium
numerus augeretur. Itaque multiplicantur nunc in senecta uberi,
ut benepatientes annuncient, quoniam rectus Dominus Deus no-
ster. Haec sunt tintinnabula, quibus pontificalis poderis extre-
mitas ornatur. Hi sunt equi fortes et varii in quadriga novissima,
e medio duorum montium aereorum egressi, ut perambulent
omnem terram. Hujus Ordinis primus institutor et Pater inclytus
fuit beatus DominicuS, cujus vitam virtutibus plenam, Deoque
gratissimam, obitum quoque et nonnulla miracula, atque ipsius
Ordinis in occiduis mundi partibus et occasu temporis orientis
exordium, rudi quidem, sed veraci stylo perstringemuS, opitulante
nobis gratia lesu Christi.

